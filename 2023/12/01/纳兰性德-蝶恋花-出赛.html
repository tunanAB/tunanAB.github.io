<h4 id="蝶恋花出塞">蝶恋花·出塞</h4>

<p><a href="https://so.gushiwen.cn/authorv_01611cc80faf.aspx">纳兰性德</a> <a href="https://so.gushiwen.cn/shiwens/default.aspx?cstr=清代">〔清代〕</a></p>

<p>今古河山无定据。画角声中，牧马频来去。满目荒凉谁可语？西风吹老丹枫树。</p>

<p>从前幽怨应无数。铁马金戈，青冢黄昏路。一往情深深几许？深山夕照深秋雨。</p>

<p>冢（zhong）三</p>
