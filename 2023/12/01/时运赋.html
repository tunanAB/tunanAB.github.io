<p><a href="[郭德纲说：《时运赋》（完整版）_哔哩哔哩_bilibili](https://www.bilibili.com/video/BV1QE41137r8/?spm_id_from=trigger_reload&amp;vd_source=ec2d561dc8bd6d2bdcc13e464af382d0)">《时运赋》</a></p>

<p>时也命也运也</p>

<p>天有不测风云，人有旦夕祸福</p>

<p>蜈蚣百足，行不及蛇,灵鸡有翼，飞不如鸦。</p>

<p>马有千里之程，无人不能自往；人有凌云之志，非运不能腾达。</p>

<p>文章盖世，孔子困于陈蔡；武略超群，太公垂钓渭水。</p>

<p>盗跖年幼，不是善良之辈；颜回命短，实非凶恶之徒。</p>

<p>尧舜至圣，反生不肖之子；瞽叟(gusuo)顽呆，却生大圣之儿。</p>

<p>张良原是布衣，萧何称谓县吏。</p>

<p>晏子身无五尺，能做齐国首相；</p>

<p>孔明卧居草庐，作了蜀汉军师。</p>

<p>韩信手无缚鸡之力，封了汉朝大将</p>

<p>冯唐有安邦之志，到老半官无封；</p>

<p>楚王虽雄，难免乌江自刎；</p>

<p>汉王虽弱，却有万里江山。</p>

<p>满腹经纶，白发不第；</p>

<p>才疏学浅，少年登科。</p>

<p>有先贫而后富，有先富而后贫。</p>

<p>蛟龙未遇，潜身于鱼虾之间；</p>

<p>君子失时，拱手于小人之下。</p>

<p>天不得时，日月无光；</p>

<p>地不得时，草木不长；</p>

<p>水不得时，风浪不止；</p>

<p>人不得时，利运不通。</p>

<p>盖人生在世，富贵不能移，贫贱不能欺。</p>

<p>此乃天理循环，终而复始者也。</p>
