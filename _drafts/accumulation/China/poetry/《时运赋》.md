[《时运赋》]([郭德纲说：《时运赋》（完整版）_哔哩哔哩_bilibili](https://www.bilibili.com/video/BV1QE41137r8/?spm_id_from=trigger_reload&vd_source=ec2d561dc8bd6d2bdcc13e464af382d0))

时也命也运也

天有不测风云，人有旦夕祸福

蜈蚣百足，行不及蛇,灵鸡有翼，飞不如鸦。

马有千里之程，无人不能自往；人有凌云之志，非运不能腾达。

文章盖世，孔子困于陈蔡；武略超群，太公垂钓渭水。

盗跖年幼，不是善良之辈；颜回命短，实非凶恶之徒。

尧舜至圣，反生不肖之子；瞽叟(gusuo)顽呆，却生大圣之儿。

张良原是布衣，萧何称谓县吏。

晏子身无五尺，能做齐国首相；

孔明卧居草庐，作了蜀汉军师。

韩信手无缚鸡之力，封了汉朝大将

冯唐有安邦之志，到老半官无封；

楚王虽雄，难免乌江自刎；

汉王虽弱，却有万里江山。

满腹经纶，白发不第；

才疏学浅，少年登科。

有先贫而后富，有先富而后贫。

蛟龙未遇，潜身于鱼虾之间；

君子失时，拱手于小人之下。

天不得时，日月无光；

地不得时，草木不长；

水不得时，风浪不止；

人不得时，利运不通。

盖人生在世，富贵不能移，贫贱不能欺。

此乃天理循环，终而复始者也。