#### 八六子·倚危亭

[秦观](https://so.gushiwen.cn/authorv_d4825d86f017.aspx) [〔宋代〕](https://so.gushiwen.cn/shiwens/default.aspx?cstr=宋代)

倚危亭。恨如芳草，萋萋刬尽还生。念柳外青骢别后，水边红袂分时，怆然暗惊。

无端天与娉婷。夜月一帘幽梦，春风十里柔情。

怎奈向、欢娱渐随流水，素弦声断，翠绡香减，那堪片片飞花弄晚，蒙蒙残雨笼晴。

正销凝。黄鹂又啼数声。

刬（chan）三

还（huan）二

骢（cong）一

袂（mei）四

怆（chuang）四

聘婷（ping ting）一 二

绡（xiao）一

那（na）三